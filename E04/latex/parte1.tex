\subsection{Verifica del funzionamento di un comparatore}

In questa prima parte dell'esperienza abbiamo verificato il funzionamento di un amplificatore operazionale DN331 come comparatore. Questo amplificatore ha uno slew rate molto alto e lavora sull'ordine dei nanosecondi: rispetto agli $0.5$\si{\volt\per\micro\second} del $\mu$741, questo alto valore del parametro permette di confrontare più velocemente i segnali. Inoltre, questo operazionale è necessario valutarlo in configurazione a collettore aperto, cioè schematizzandone il funzionamento con un transistor il cui collettore rappresenta l'output dell'opamp e l'emettitore è collegato a comune (Figura ??????). Se colleghiamo anche una resistenza $R$ fra una tensione arbitraria $V_C$, la funzione di output dell'operazionale diventa

\begin{equation}
V_{out} = \bigg \{
\begin{array}{rl}
V_C & \mathrm{se} \quad V_+ < V_- \\
0 & \mathrm{se} \quad V_+ > V_- \\
\end{array}
\label{eq4:comparatore}
\end{equation}

dove $V_+$ e $V_-$ sono rispettivamente le tensioni all'ingresso non invertente ed invertente. Utilizzando la schematizzazione con il transistor, è come considerare la condizione di quest'ultimo nella seguente maniera

\begin{equation}
Q : \bigg \{
\begin{array}{rl}
\mathrm{Interdetto} & \mathrm{se} \quad V_+ < V_- \\
\mathrm{In saturazione} & \mathrm{se} \quad V_+ > V_- \\
\end{array}
\label{eq4:comparatore_Q}
\end{equation}

da cui è facile mostrare che la tensione di uscita è proprio (\ref{eq4:comparatore}). Infatti, quando Q è interdetto il generatore di tensione che fornisce $V_C$ non eroga corrente (la resistenza dell'oscilloscopio è $1$ \si{\mega\ohm}) e non c'è caduta ai capi di $R$, dunque $V_{out}=V_C$; quando Q è in saturazione la tensione di uscita (tensione di collettore) si porta circa alla tensione di emettitore, dunque a zero\footnote{In realtà la tensione di uscita risulterà qualche centinaio di \si{\milli\volt} sopra lo $0$. Tale tensione serve a polarizzare il transistor affinché vada in saturazione oltre, ovviamente, alle cadute nelle altre parti della circuiteria interna dell'amplificatore.}. Si noti che la tensione di uscita può essere controllata solo grazie alla presenza della resistenza $R$.

Sfruttando questa funzione possiamo dunque confrontare la tensione in entrata su un ingresso con quella all'altro ingresso. Ad esempio, poniamo l'ingresso invertente ad una tensione di soglia $V_{ref}$: se vale la (\ref{eq4:comparatore}), ponendo un segnale in alternata sull'ingresso non invertente, l'operazionale restituirà una $V_{out}$ nulla se $V_{in}<V_{ref}$, altrimenti $V_C$. Valutiamo dunque il funzionamento del circuito ipotizzato, il cui schema circuitale è in Figura ????????. Il grafico in Figura ????? mostra la tensione in entrata e in uscita.